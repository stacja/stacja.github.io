---
# Data dodania informacji o wydarzeniu
date: 2017-07-07
# Data wydarzenia
event_date: 2017-12-16
title: "Docker - praktyczne podstawy"
lokalizacja: Dabie
prowadzacy: starobrat
dlugosc: 9:00-17:00
cena: Warsztat płatny - 96 PLN
evenea_link: "https://dockerpodstawywroclaw.evenea.pl/?out=1&source=event_iframe"
slideshare:
opis:
  informacje: |

    Współczesne oprogramowanie składa się z bardzo wielu elementów. Aplikacja, serwery aplikacji, kanały komunikacji, bazy danych, silniki przetwarzania danych, systemy przetwarzania logów - to tylko część z elementów układanki, która składa się na oczekiwany efekt końcowy. Złożoność uruchomienia całego środowiska jest odczuwalna przez wszystkie zaangażowane osoby - programistów, testerów, sprzedawców, analityków, administratorów, support. Na ratunek przychodzą nam technologie kontenerów, których wiodącym przedstawicielem jest Docker.

    Docker pozwala na zbudowanie spójnej definicji środowiska, która w łatwy sposób może być wykorzystana przez wszystkich uczestników procesu dostarczania oprogramowania. Jako lider tego typu rozwiązań jest dojrzałym i rozbudowanym systemem, wykorzystywanym przez wiele przedsiębiorstw o różnej skali. Docker jest obecnie całym ekosystemem składającym się z wielu narzędzi pozwalających na tworzenie, dystrybucję, uruchamianie i orkiestrację kontenerów w złożonych środowiskach. Metodyki zwinne oraz nowoczesna architektura mikroserwisów są miejscami, w których kontenery zyskują specjalne znaczenie.

    Po zakończeniu warsztatów uczestnicy będą posiadali podstawową wiedzę oraz umiejętności dotyczące szeregu narzędzi w ekosystemie Dockera. Jest to bardzo dobry punkt wyjścia do zaprojektowania i implementacji procesów opartych o kontenery we własnym środowisku.

    Najważniejszym wymogiem jest znajomość Linuxa i umiejętność korzystania z lini poleceń, m. in. poruszanie się po dysku, operacje na plikach i katalogach, edycja plików tekstowych, archiwizowanie i rozpakowywanie plików. Poza tym przydatna jest podstawowa znajomość działania sposobu aplikacji webowych, natomiast nie jest to wymóg konieczny. Ćwiczenia są przygotowane w taki sposób, żeby osoby bez umiejętności programowania również sobie poradziły.

    Podczas warsztatu uczestnicy pracują na własnych komputerach. Zapewniamy pizzę dla uczestników oraz dostęp do kawy i herbaty.

  program: |

    1. Czym jest Docker? Dlaczego warto go używać?
    1. Instalacja i konfiguracja Dockera.
    1. Kontenery.
       - Definiowanie kontenerów za pomocą Dockerfile.
       - Tworzenie i uruchamianie kontenerów.
       - Uruchamianie aplikacji wewnątrz kontenerów.
       - Wykonywanie poleceń wewnątrz kontenerów.
    1. Obrazy kontenerów.
       - Pobieranie przygotowanych obrazów z DockerHub.
       - Tworzenie obrazów z istniejących kontenerów.
       - Eksport zapisanych obrazów.
    1. Wolumeny - w jaki sposób zarządzać danymi w kontenerach.
    1. Komunikacja pomiędzy kontenerami i światem zewnętrznym.
       - Linki pomiędzy kontenerami.
       - Mapowanie portów.
       - Docker Networks.
    1. Przedstawienie dodatkowych narzędzi wspomagających pracę z Dockerem.
  
  uwaga: |
 
    Liczba miejsc ograniczona! Organizator zastrzega sobie prawo do zmiany lokalizacji wydarzenia oraz jego odwołania w przypadku niezgłoszenia się minimalnej liczby uczestników.
 
---
