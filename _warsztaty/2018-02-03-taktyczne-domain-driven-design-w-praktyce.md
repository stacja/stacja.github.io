---
# Data dodania informacji o wydarzeniu
date: 2017-01-08
# Data wydarzenia
event_date: 2018-02-03
title: "#131 Taktyczne Domain Driven Design w praktyce"
lokalizacja: Sages
evenea_link: "https://ddd.evenea.pl/?out=1&source=event_iframe"
prowadzacy: markowski
dlugosc: 9:00-17:00
cena: Warsztat bezpłatny
slideshare:
opis:
  informacje: |

    **Jak tworzyć systemy, które już przy pierwszym wdrożeniu nie są standardowym spaghetti?** 

    **Jak projektować model, który da się później utrzymywać?**

    **Jak programować obiektowo, a nie tylko wykorzystywać obiektowe języki programowania?**

    Warsztaty przeznaczone są dla wszystkich, którzy chcieliby poznać alternatywę dla anemicznych encji i rozrastających się w nieskończoność serwisów. Spojrzymy z lotu ptaka na to, co oferuje DDD i do czego może się to przydać. Bardziej szczegółowo zapoznamy się z podstawowymi „wzorcami taktycznymi” i przećwiczymy ich implementację w praktyce. Dla tych, którzy nie zetknęli się jeszcze z DDD będzie to duża dawka teorii podana w formie ćwiczeń i gotowych rozwiązań implementacyjnych. Dla tych, którzy teorię mają już opanowaną, będzie to okazja, żeby sprawdzić i pogłębić swoje umiejętności na realistycznym i nietrywialnym przykładzie.

    **Jak wykorzystywać te techniki, gdy otacza nas kod legacy?**

    **Czy jest to w ogóle wykonalne i czy warto to robić?**

    W trakcie warsztatów zajmiemy się również problemami codziennego życia w cieniu legacy. Zastanowimy się jak wykroić sobie obszar, w którym można zrobić naprawdę dobry model oraz jak łączyć go z zastanym kodem. Omówimy jedną z technik separowania kontekstów oraz zalety i koszty związane z jej stosowaniem.

    **Warsztat skierowany jest WYŁĄCZNIE DO OSÓB, KTÓRE ZNAJĄ .NET. Wszystkie ćwiczenia będą wykonywane w tej technologii, więc osoby, które jej nie znają, nie poradzą sobie na warsztacie.**

    Podczas warsztatu zapewniemy nielimitowany dostęp do kawy, herbaty, wody. W porze obiadowej zapewniamy pizzę.

  program: |

    1. Wprowadzenie do DDD.
       1. Podstawowe koncepcje i terminy
       2. Umiejscowienie tematu warsztatów w szerszym kontekście
       3. Po co i kiedy stosować DDD
    1. Techniki implementacyjne DDD.
       1. Rozwarstwienie logiki na aplikacyjną i domenową
       2. Podstawowe Building Blocki
    1. Wyodrębnianie typów i nagłówków metod.
       1. Wydzielanie procesu
       2. Identyfikowanie zachowań
       3. Wyznaczanie granic agregatów
    1. Implementacja procesu i reguł biznesowych.
       1. Sprawdzanie reguł biznesowych
       2. Pisanie czytelnego kodu – „proza”
    1. Życie w cieniu legacy.
       1. Wpływ zastanego kodu na zastosowanie DDD
       2. Co da się zrobić i jakim kosztem
       3. Modelowanie punktów styku z kodem legacy
    1. Projektowanie Anti-Corruption Layer (ACL).
       1. Separowanie różnych kontekstów
       2. Projektowanie ACL wspierającej model domenowy
       3. Integracja ACL z modelem procesu biznesowego
    1. Dodawanie nowej funkcjonalności
       1. Znajdowanie „naturalnego” miejsca dla nowej funkcjonalności
       2. Zastosowanie Single Responsibility i Open-Close Principle w rzeczywistym świecie
 
  uwaga: |
 
    W trosce o jakość warsztatów jesteśmy zmuszeni ograniczyć liczbę uczestników. **Kwalifikacja odbywa się na podstawie odpowiedzi udzielonych w formularzu zgłoszeniowym oraz - w dalszym kroku - kolejności zgłoszeń.** Potwierdzenie udziału w warsztatach wraz z instrukcją przygotowania środowiska otrzymasz najpóźniej na 7 dni przed planowaną datą wydarzenia.

  partner: |

    Firma Sages sp. z o.o. posiadająca 10-letnie doświadczenie w kształceniu kadr w branży IT. Specjalizuje się w prowadzeniu szkoleń technologicznych otwartych i dedykowanych, których cechą wspólną niezależnie od tematyki szkolenia jest warsztatowa formuła zajęć koncentrująca się na przekazaniu praktycznych umiejętności uczestnikom. Prowadzi także dedykowane projekty reedukacyjne oraz współpracuje z uczelniami wyższymi wspierając realizację zaawansowanych przedmiotów programistycznych, a także prowadząc studia podyplomowe (Politechnika Warszawska, studia z obszaru Big Data). Sages jest stałym organizatorem eventów branżowych dla profesjonalistów IT w ramach inicjatywy Stacja.IT.

    ![logo](/img/logo.png)
---
