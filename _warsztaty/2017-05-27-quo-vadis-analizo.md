---
# Data dodania informacji o wydarzeniu
date: 2017-04-06
# Data wydarzenia
event_date: 2017-05-27
title: "#83 Quo vadis, analizo?"
dlugosc: 9:00-17:00
lokalizacja: Sages
prowadzacy: zmitrowicz
evenea_link: "https://analizabiznesowa.evenea.pl/?out=1&source=event_iframe"
cena: Rejestracja bezpłatna
slideshare:
opis:
  informacje: |
    
    **Zapraszamy na pierwsze w ramach Stacji IT wydarzenie dedykowane analitykom biznesowym. Spotkanie poprowadzi Karolina Zmitrowicz - ekspert z obszaru analizy biznesowej.**

    Analiza biznesowa nie jest pojęciem nowym. Istnieje na rynku już od jakiegoś czasu, przy czym najbardziej znaną i uznaną interpretację tego obszaru zawdzięczamy BABOK Guide, którego starsza wersja definiowała analizę jako "zestaw zadań, wiedzy, narzędzi i technik niezbędnych do identyfikacji potrzeb biznesowych i określenia rozwiązań dla problemów biznesowych". Ta interpretacja - rozumiana przez zainteresowanych w większym lub mniejszym stopniu - funkcjonowała w środowisku przez dłuższy czas. Nowa wersja BABOKa postanowiła zmienić ten stan rzeczy wprowadzając pozornie drobną modyfikację do definicji i podając nowe wyjaśnienie: analiza to "praktyka umożliwiająca zmianę organizacji poprzez określenie potrzeb i rekomendowanie rozwiązań dostarczających interesariuszom wartość". 

    Na czym polega różnica w obu stwierdzeniach? Czy w ogóle istnieje różnica (poza oczywistą różnicą w sformułowaniu)? Dlaczego BABOK zmodyfikował swoją modelową wręcz definicję zawodu analityka? 

    Aktualizacja BABOKa w znaczącym stopniu wynika ze zmian w kontekście pracy analityka i samym umiejscowieniu analizy biznesowej w procesach organizacyjnych. Świat biznesu i IT zmienia się nieustannie dążąc do osiągania coraz bardziej efektywnych wyników, łączenia rozwiązań pochodzących z różnorodnych obszarów i dostarczania dóbr spełniających jawne i ukryte potrzeby konsumentów i zostawiających konkurencję daleko w tyle. Więcej, szybciej, lepiej, taniej - te wskazówki przyświecają pracy współczesnego analityka.

    Jak odnaleźć się w takich realiach? Jak spełnić wymagania profesji? Czy dotychczasowa wiedza i kompetencje wystarczają?

    Warsztat pomoże znaleźć odpowiedzi na te pytania, dążąc do opracowania modelu kompetencji idealnego nowoczesnego analityka biznesowego. 

    **Warsztat skierowany do osób już pracujących w obszarze analizy biznesowej i systemowej. Uczestnicy podczas warsztatu korzystają z własnych laptopów.** 

    Gwarantujemy stały dostęp do kawy i pizzę w porze obiadowej :)


  program: |

    1. Jak to dotąd bywało... 
    2. Zmiany, wszędzie zmiany.
    3. Nowy kierunek analizy - quo vadis? 
    4. Wizerunek nowoczesnego analityka.

  uwaga: |

    W trosce o jakość warsztatów jesteśmy zmuszeni ograniczyć liczbę uczestników. **Kwalifikacja odbywa się na podstawie odpowiedzi udzielonych w formularzu zgłoszeniowym oraz - w dalszym kroku - kolejności zgłoszeń.** Potwierdzenie udziału w warsztatach wraz z instrukcją przygotowania środowiska otrzymasz najpóźniej na 5 dni przed planowaną datą wydarzenia.
 

---
