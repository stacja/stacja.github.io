---
# Data dodania informacji o wydarzeniu
date: 2017-01-18
# Data wydarzenia
event_date: 2017-02-18
title: "Search-Driven Analytics: zastosowanie Kibany i Elasticsearcha"
lokalizacja: Sages
prowadzacy: rubikowski
evenea_link: "https://kibana.evenea.pl/?out=1&source=event_iframe"
cena: Rejestracja bezpłatna
sponsor: /img/logos/findwise.png
opis:
  informacje: |
    Full-text search dawno przestał być zagadnieniem, z którym pracuje garstka zapaleńców - rozwój technologii open source takich jak Apache Solr czy Elasticsearch spowodował, iż zaawansowane algorytmy wyszukiwania pełnotekstowego stały się dostępne dla mas. W roku 2017 wręcz nie wypada - tytułując się ekspertem IT - nie znać choć pobieżnie haseł związanych z searchem. Podobnie sprawa ma się z zaawansowaną analityką danych - kursów machine learningu czy podstaw statystyki jest na pęczki, człowiek idzie do warzywniaka a tam rozmowa o doborze parametrów sieci neuronowej. W 2017 bycie developerem jest passe, teraz wypada się tytułować entuzjastą machine learningu. Jeśli wciąż żyjesz w 2014 to ten warsztat jest właśnie dla Ciebie!

    Oczywiście w jeden dzień nie nauczymy Cię od zera metod statystycznych ani probabilistyki, ale - mamy nadzieję - przybliżymy tematykę związaną z searchem i wykorzystaniem technik searchowych w analityce danych. Elasticsearch + Kibana to mocne narzędzie do analizy wszystkiego, co da się umieścić w czasie - od logów z systemów produkcyjnych po wypadki drogowe. Potęga agregacji Elasticsearch i wyszukiwania pełnotekstowego ubierana jest w bardzo przystępną nawet dla laika formę wizualizacji w Kibanie, a ponieważ stos technologiczny jest stosunkowo łatwy do uruchomienia umożliwia to względnie szybkie uzyskanie np. prostego rozwiązania monitorującego. Ogromną zaletą jest tu też wsparcie dla analizy w czasie rzeczywistym.

    W ramach warsztatu trener omówi podstawy ES oraz Kibany, pokaże jak tego używać oraz jak skonfigurować poszczególne komponenty. Uczestnicy będą mieli możliwość skonstruowania rozwiązania na przykładowych danych, dlatego wymagane jest przyjście z własnymi laptopami.

    Zapewniamy nielimitowany dostęp do pysznej kawy oraz pizzę. ☺

  program: |
    1. Kibana introduction.
    2. Environment setup.
    3. Discover Module.
    4. Visualize Module.
    5. Dashboard Module.

  uwaga: |
    W trosce o jakość warsztatów jesteśmy zmuszeni ograniczyć liczbę uczestników. <strong>Kwalifikacja odbywa się na podstawie odpowiedzi udzielonych w formularzu zgłoszeniowym oraz - w dalszym kroku - kolejności zgłoszeń.</strong> Potwierdzenie udziału w warsztatach wraz z instrukcją przygotowania środowiska otrzymasz najpóźniej na 7 dni przed planowaną datą wydarzenia.
---
