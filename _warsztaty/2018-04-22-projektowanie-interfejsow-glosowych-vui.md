---
# Data dodania informacji o wydarzeniu
date: 2017-12-14
# Data wydarzenia
event_date: 2018-04-22
title: "Projektowanie interfejsów głosowych (VUI)"
lokalizacja: Sages
evenea_link: "https://vuiwaw.evenea.pl/?out=1&source=event_iframe"
prowadzacy: szadkowski
dlugosc: 9:00-17:00
cena: Warsztat płatny - 129 PLN
slideshare:
opis:
  informacje: |
   
    Interfejsy głosowe do tej pory kojarzyły się nam z automatami, które wypełniają proste rozkazy. Rozwój technologii związany z rozpoznawaniem i przetwarzaniem ludzkiego głosu (Natural Language Processing) znacznie rozszerzył możliwości interakcji na linii człowiek - maszyna, tak że możliwe stało się konstruowanie rozbudowanych dialogów i tworzenie skomplikowanych asystentów głosowych. Włączanie i wyłączanie światła czy zwijanie rolet w domu to tylko proste interakcje. A gdyby tak rozszerzyć te interakcje o bardziej skomplikowane zagadnienia? Kiedy interfejs głosowy jest użytecznym rozwiązaniem? Jaka jest jego przewaga nad aplikacją mobilną czy webową? Kiedy nie należy z interfejsu głosowego korzystać? Czy asystent posiada osobowość? Czy na pewno nas rozumie?

    Na te pytanie znajdziesz odpowiedzi podczas tego warsztatu. **Podczas pierwszej części poznasz podstawowe pojęcia z dziedziny VUI.** Dowiesz się, w jaki sposób przetwarzany jest głos użytkownika i w jaki sposób interpretowany jest przez interfejs głosowy. Dzięki temu zrozumiesz mechanikę działania takich systemów i będziesz wiedział od kuchni, jakie są ich możliwości i ograniczenia. **Następnie zaprojektujesz własnego asystenta głosowego.** Dowiesz się, dlaczego warto analizować interfejs głosowy jako personę, która posiada określony zestaw cech osobowościowych, jakiego słownictwa używa i jak reaguje na emocje użytkownika.

    Kolejnym etapem będzie **przygotowanie szkicu dialogów.** Zdobędziesz wiedzę, jak robić to efektywnie i szybko oraz w jaki sposób analizować możliwe rozgałęzienia rozmowy i jak naprowadzać z powrotem użytkownika na główny wątek. Jak konstruować wypowiedzi? Jak zarządzić hierarchą ważności informacji i kolejności fraz? Kto odpowiedzialny jest za kontekst rozmowy? Czego użytkownik może oczekiwać w trakcie rozmowy z asystentem? Jak zarządzać takimi oczekiwaniami? Jak reagować na błędy?

    Na koniec **przetestujesz swoje rozwiązanie** przy użyciu jednej z dwóch technik: Wizard of Oz lub SaySpring z użytkownikami i zdobędziesz informację zwrotną do dalszej pracy nad swoim interfejsem głosowym.

    Warsztat jest bardzo praktyczny, prowadzony przy użyciu metodyki Design Thinking. Uczestnicy powinni dysponować własnymi laptopami oraz opcjonalnie zestawem słuchawek z mikrofonem.
    
    Podczas warsztatu zapewniamy dostęp do kawy i herbaty oraz pizze w porze obiadowej. 

  program: |
   
    1. Podstawy interfejsów głosowych
    1. Omówienie pojęć wykorzystywanych w projektach z dziedziny VUI
    1. Analiza persony VUI
    1. Ścieżki dialogów
    1. Testy z użytkownikami
    1. Podsumowanie


  uwaga: |
  
    **NA TYM WARSZTACIE PRACUJEMY W MNIEJSZEJ GRUPIE! Maksymalna liczba uczestników tego wydarzenia to 17 osób. Uczenie się w takiej grupie, zapewni większy komfort pracy każdemu z uczestników.**
    
    Liczba miejsc ograniczona! Organizator zastrzega sobie prawo do zmiany lokalizacji wydarzenia oraz jego odwołania w przypadku niezgłoszenia się minimalnej liczby uczestników.

---
